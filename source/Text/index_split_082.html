<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>金瓶梅詞話[夢梅館校本]</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p id="filepos1720920" class="calibre_5"><span class="calibre2"><span class="bold">第六十六囬</span></span><br class="calibre5"/><span class="calibre2"><span class="bold"> 翟管家寄書致賻　黃眞人煉度薦亡</span></span></p>





<p class="shi">八面明窗次第開，佇看環珮下瑤臺。</p>

<p class="shi">閨門春色連新柳，嶺角寒香帶早梅。</p>

<p class="shi">影動花梢明月上，風敲竹徑故人來。</p>

<p class="shi">佳人留下鴛鴦錦，都付東君仔細裁。</p>

<p class="calibre_9">話說西門慶那日陪吳大舅應伯爵等飲酒中間，因問韓道國：「客夥中標船幾時起身？咱好收拾打包。」韓道國道：「昨日有人來會，也只在二十四日開船。」西門慶道：「過了二十唸經，打包便了。」伯爵問：「這遭起身那兩位去？」西門慶道：「三個人都去。明年先打發崔大哥押一船杭州貨來，他與來保還往松江下，各處置買些布貨來發賣。家中緞貨紬絹都還有哩。」伯爵道：「哥主張極妙，常言道：要的般般有，纔是買賣。」說畢，已至起更時分。吳大舅起身說：「姐夫，你連日辛苦。俺們酒已夠了，告囬，你可歇息歇息。」西門慶不肯，還要留住，令小優兒奉酒唱曲，每人吃三鍾，纔放出門。西門慶賞了小優四人六錢銀子，再三不敢接，說：「宋爺出票，叫小的們來，官身如何敢受老爺重賞？」西門慶道：「雖是官差，此是我賞你，怕怎的！」四人方磕頭領去，不在話下。西門慶便歸後邊歇去了。</p>

<p class="calibre_9">次日早起，往衙門中去。早有玉皇廟吳道官差了一個徒弟，兩名鋪排來，在大廳上鋪設壇場。上安三清四御，中安太乙救苦天尊，兩邊東嶽、酆都，下列十王九幽，冥曹幽壤；監壇神虎二大元帥，桓、劉、吳、魯四大天君，太陰神后，七眞玉女，側懸冥司提魂攝魄一十七員神將。內外壇場，鋪設的齊齊整整；香花燈燭，擺列的燦燦輝輝。爐中都焚百合名香，周圍高懸弔掛。經筵羅列，幕幃銷金；法鼓高架，彩雲旋繞。西門慶來家看見，心中大喜，打發徒弟，鋪排齋食吃了，囬廟中去了。隨即令溫秀才寫帖兒，請喬大戶、吳大舅、吳二舅、花大舅、沈姨夫、孟二舅、應伯爵、謝希大、常時節、吳舜臣，許多親眷並堂客，明日唸經。家中廚役落作治辦齋供，不題。</p>

<p class="calibre_9">次日五更，道眾皆挨門進城，到於西門慶家，叫開門，進入經壇內，明起燈燭，沐手焚香，打動響樂，諷誦諸經，敷演生神玉章。鋪排大門首掛起長旛，懸弔榜文，兩邊黃紙門對一聯，大書：</p>

<p class="shi">「東極垂慈，僊識乘晨而超登紫府；</p>

<p class="shi">南丹赦罪，淨魄受煉而逕上朱陵。」</p>

<p class="calibre_9">榜上寫著：</p>

<p class="duanluo_zun_head">「大宋國山東東平府清河縣某坊居住，奉</p>

<p class="duanluo_zun">道追修孝夫信官西門慶，閤家孝眷人等，即日皈誠，上干慈造。意者伏為室人李氏之靈，存日陽年二十七歲，元命辛未相正月十五日午時受生，大限於政和七年九月十七日丑時分身故。伏以伉儷情深，歎鳳鸞之先別；閨門月冷，嗟琴瑟以斷鳴。徒追悼以何堪，憶音容而緬想。光陰易逝，五七俄臨。欲拔幽魂，敬陳丹悃。謹以今月二十日仗延官道，爰就孝居，建盟眞煉度齋壇，庸頒玉簡；演九轉生神寶範，奏啟琅函。迓獅馭以垂光，金燈破暗；降龍章而滅罪，鐵柱停酸。爰至深宵，度彩橋而鳴玉珮；頻餐沆瀣，登碧落而謁金眞。伏願：玉陛垂慈，青宮降鑒，廣覃惻隱之仁，大賜提撕之力，亡魂早超逍遙之境，滯爽咸登極樂之天。存歿眷屬，均沐休祥；宗親人等，同登道岸。凡預薦修，悉希元化，故榜。</p>

<p class="duanluo_right">政和年月日榜。</p>

<p class="duanluo">〔上清大洞經籙〕九天金闕大夫、神霄玉府上筆判雷霆諸司府院事、清微弘道體玄養素崇教高士、領太乙宮提點、皇壇知磬兼管天下道教事、高功黃元白奉行。」</p>

<p class="calibre_9">大廳經壇，懸掛齋題二十字，大書：「青玄救苦頒符告簡五七轉經水火煉度薦揚齋壇。」</p>

<p class="calibre_9">即日黃眞人穿大紅，坐牙轎，繫金帶，左右圍隨，儀從喧呵，日高方到。吳道官率眾接至壇所，行畢禮，然後西門慶著素衣絰巾拜見，遞茶畢。洞案傍邊，安設經筵法席，大紅銷金桌幃，妝花椅褥，二道童侍立左右。黃眞人儀偉容貌，戴王冠，韜以烏紗，穿大紅斗牛衣服，靸烏履。發文書之時，西門慶備金緞一疋僉字。登壇之時，換了九陽雷巾，大紅金雲白鶴法氅，與袖飛鬣，腳下白綾軟襪，朱紅登雲朝舄。朝外建天地亭，張兩把金傘蓋。金童揚煙，玉女散花，執幢捧節。監壇神將，三界符使，四直功曹，城隍社令，土地祇迎，無不畢陳。高功香案上列五色天皇號令，召雷皂纛，天蓬玉尺，七星寶劍，淨水法盂。先是表白宣畢齋意，齋官沐手上香拜懺，二人飄手爐向外三信禮召請。然後高功擊令焚香，蕩穢淨壇，飛符召將，關發一應文書符命，啟奏三天，告盟十地。三獻禮畢，打動音樂，化財行香。西門慶與陳經濟執手爐跟隨，排軍喝路，前後四把銷金傘，三對纓絡挑搭。孝眷列於大門首，孤魂棚建於街上。湯飯淨供，委付四名排軍看守。行香囬來，安請監齋壇已畢，在捲棚擺齋。那日各親友街鄰夥計，送茶者絡繹不絕。西門慶悉令玳安王經收記，打發囬盒人銀錢。</p>

<p class="calibre_9">早晨開啟，請三寶證盟，頒告符簡，破獄召亡。又動音樂，往李瓶兒靈前攝召，引魂朝參玉陛，傍設几筵，聞經悟道。高功搭高座，演《九天生神經》，焚燒太乙東嶽酆都十王冠帔雲馭。午朝，高功冠裳，步罡踏斗，拜進朱表，逕達東極青宮，遣差神將，飛下羅酆。原來黃眞人年約三旬，儀表非常，妝束起來，午朝拜表，儼然就是個活神僊。端的生成甚模樣？但見：</p>

<p class="ci">星冠攢玉葉，鶴氅縷金霞。神清似長江皓月，貌古如太華喬松。踏罡朱履步丹霄，步虛琅函浮瑞氣。長髯廣頰，修行到無漏之天；皓齒明眸，佩籙掌五雷之令。三島十洲存性到，洞天福地出神遊。高餐沆瀣，靜裡朝元。三更步月鸞聲遠，萬里乘雲鶴背高。就是都僊太史臨凡世，廣惠眞人降下方。</p>

<p class="calibre_9">拜了表文，吳道官當壇頒生天寶籙，神虎玉劄。行畢午香，囬來捲棚內擺齋。黃眞人前大桌面定勝，吳道官等稍加差小，其餘散眾俱平頭桌席。黃眞人、吳道官，皆襯緞尺頭，四位披花，四疋絲紬；散眾各布一疋。桌面俱令人擡送廟中，散眾各有手下徒弟收入箱中，不必細說。吃畢午齋，謝了西門慶，都往花園各亭臺洞內遊玩散食去了。一面收下傢伙，從新桌上擺下齋饌上來，請吳大舅等眾親朋夥計來吃。</p>

<p class="calibre_9">正吃之間，忽報東京翟爺那裡差人來下書。西門慶即出到廳上，請來人進入。只見是府前承差幹辦，青衣窄袴，萬字頭巾，乾黃靴，全付弓箭，向前施禮。西門慶答還下禮。那人向身邊取出書來遞上，書內封折賻儀銀十兩。問來人上姓，那人道：「小人姓王名玉，蒙翟爺差遣，送此書來。不知老爹這邊有喪事，安老爹書到京纔知道。」西門慶問道：「你安老爹書幾時到來？」那人說：「安老爹書十月纔到京。因催皇木一年已滿，陞都水司郎中。如今又奉敕修理河道，直到工完囬京。」西門慶問了一遍，即令來保廂房中管待齋飯，吩咐明日來討囬書。那人問：「韓老爹在那裡住？宅內捎信在此。小的見了，還要趕往東平府下書去。」西門慶即喚出韓道國來見那人。陪吃齋食畢，同往家中去了。西門慶拆看書中之意，於是乘著喜歡，將書拿到捲棚內教溫秀才看，說：「你照此修一封囬書答他，就捎寄十方縐紗汗巾，十方綾汗巾，十副揀金挑牙，十個烏金酒杯，作囬奉之禮。他明日就來取囬書。」溫秀才接過書來觀看，其書曰：</p>

<p class="duanluo_zun_head">「寓京都眷生翟謙頓首，書奉</p>

<p class="duanluo_zun">即擢大錦堂西門四泉親家大人門下：自京邸執手話別之後，未得從容相敘，心甚歉然。其領教之意，生已與家老爺前悉陳之矣。邇者因安鳳山書到，方知老親家有鼓盆之歎，但不能一弔為恨，奈何奈何！伏望以禮節哀可也。外具賻儀，少表微忱，希莞納。又久仰貴任榮修德政，舉民有五袴之歌，境內有三留之譽。今歲考績，必有甄陞。昨日神運都功兩次工上，生已對老爺說了，安上親家名字。工完題奏，必有恩典，親家必有掌刑之喜。夏大人年終類本，必轉京堂，指揮列銜矣。謹此預報，伏惟高照，不宣。（附雲）此書可自省覽，不可使聞之於渠。謹密！謹密！（又雲）楊老爺前月二十九日卒於獄。</p>

<p class="duanluo_right"><span class="qu_mark">（下書）</span>冬上澣具。」</p>

<p class="calibre_9">卻說溫秀才看畢，纔待袖，早被應伯爵取過來，觀看了一遍，還付與溫秀才收了，說道：「老先生把囬書千萬加意做好些，翟公府中人才極多，休要教他笑話。」溫秀才道：「貂不足，狗尾續。學生匪才，焉能在班門中弄大斧，不過乎塞責而已。」西門慶道：「老先生他自有個主意，你這狗才曉的甚麼！」須臾，吃罷午齋，西門慶吩咐來興兒打發齋饌，送各親眷街鄰家；又使玳安囬院中李桂姐、吳銀兒、鄭愛月兒、韓金釧兒、洪四兒、齊香兒，六家香儀人情禮去，每家還答一疋大布、一兩銀子；後晌就叫李銘、吳惠、鄭奉，三個小優兒來伺候。</p>

<p class="calibre_9">良久，道眾陞壇，發擂，上朝，拜懺，觀燈，解壇，送聖。天色漸晚，比及設了醮，就有起更天氣。門外花大舅被西門慶留下，已不去了。喬大戶、沈姨夫、孟二舅，告辭先囬家。止有吳大舅、二舅、應伯爵、謝希大、溫秀才、常時節，並眾夥計在此，晚夕觀看水火煉度。就在大廳棚內搭高座、紮彩橋、安設水池火沼，放擺斛食。李瓶兒靈位另有几筵幃幕，供獻齊整，傍邊一首魂旛；一首紅旛，一首黃旛，上書「制魔保舉」、「受煉南宮」，先是，道眾音樂兩邊列坐，持節捧盂劍四個道童，侍立法座兩邊。黃眞人頭戴黃金降魔冠，身披絳綃雲霞衣，登高座，口中唸唸有詞。音樂止，二人執手爐宣偈云：</p>

<p class="shi">「太乙慈尊降駕臨，夜壑幽關次第開。</p>

<p class="shi">童子雙雙前引導，死魂受煉步雲階。」</p>

<p class="calibre_9">黃眞人熏沐焚香，念曰：</p>

<p class="qu">「伏以玄皇闡教，廣開度於冥途；正一垂科，俾煉形而昇舉。恩沾幽爽，澤被饑虛。謹運眞香，志誠上請：東極宮中大慈仁者，尋聲赴感太乙救苦天尊，青玄九陽上帝，十方救苦諸大眞人，天僊地僊，三界官屬，五嶽十王，水府羅酆聖眾，仗此眞香，來臨法會。伏望獅座浮空，龍旗耀日，空青枝灑，頻除熱惱；甘露普滋，廣濟孤虛。今則暫供几筵，告頒符命：九幽滅罪，罷對停毆。切以人處塵凡，日縈俗務。不知有死，惟欲貪生。鮮能種於善根，多隨入於惡趣。昏迷弗省，恣欲貪嗔。將謂自己長存，豈信無常易到。一朝傾逝，萬事皆空。業障纏身，冥司受苦。今奉道伏為亡過室人李氏靈魂，一棄塵緣，久淪長夜。若非薦拔於愆辜，必致難逃於苦報。恭惟天尊，號隆億劫，氣應九陽。秉好生之仁，救尋聲之苦。灑甘露而普滋羣類，放瑞光而遍燭昏衢。命三官寬考較之條，詔十殿擱推研之筆。開囚釋禁，宥過解冤。各隨符使，盡出幽關。咸令登火池之沼，悉蕩滌黃華之形。凡得更生，俱歸道岸。」</p>

<p class="calibre_9">高功念《五廚經》、《變食神咒》，散法食：</p>

<p class="qu">「聞天浮九炁，九炁出乎太空之先；地凝九幽，九幽鬱於重陰之壘。九炁列正，萬物並受生成，所以為天地之根。各受生於胞胎，賴三光而育養。人之有死壞者，皆所以不能受其形，保其神，貴其炁，固其根，離其本眞耳。若得還生，須得濯形於太陰，煉質於太陽，復受九炁，凝合三元，結成胞胎乃可成形。匪仗太上之金科，玄元之秘旨，豈可開度幽魂，全形復體，駕景朝元？茲焚《制魔保舉靈寶煉形眞符》，謹當宣奏：</p>

<p class="qu">太微迴黃旗，無英命靈旛，攝召長夜府，開度受生魂。」</p>

<p class="calibre_9">道眾先將魂旛安於水池內，焚結靈符，換紅旛。次於火沼內，焚鬱儀符，換黃旛。高功念：「天一生水，地二生火；水火交煉，乃成眞形。」煉度畢，請神主冠帔，步金橋，朝參玉陛，皈依三寶。朝玉清，眾舉《五供養》：</p>

<p class="qu">「道中尊，玉清主！溟滓無光包九炁，萬象森羅一黍珠。死魂受煉，受煉超僊界。」</p>

<p class="calibre_9">朝上清《五供養》：</p>

<p class="qu">「經中尊，上清主！赤明開圖推運極，元綱流演洞渺溟。死魂受煉，受煉超僊界。」</p>

<p class="calibre_9">朝太清《五供養》：</p>

<p class="qu">「師中尊，太清主！道包天地玄元始，歷劫度開出迷魂。死魂受煉，受煉超僊界。」</p>

<p class="calibre_9">高功曰：「既受三皈，當宣九戒：</p>

<p class="shi">第一戒者，敬讓，孝養父母。</p>

<p class="shi">第二戒者，克勤，忠於君王。</p>

<p class="shi">第三戒者，不殺，慈救眾生。</p>

<p class="shi">第四戒者，不淫，正身處物。</p>

<p class="shi">第五戒者，不盜，推義損己。</p>

<p class="shi">第六戒者，不嗔，凶怒凌人。</p>

<p class="shi">第七戒者，不詐，諂賊害善。</p>

<p class="shi">第八戒者，不驕，傲忽至眞。</p>

<p class="shi">第九戒者，不二，奉戒專一。</p>

<p class="shi">汝當諦聽，戒之戒之！」</p>

<p class="calibre_9">九戒畢。道眾舉音樂，宣念符命，并十類孤魂《掛金索》：</p>

<p class="ci_no_gap">「大慈仁者，救苦青玄帝，獅座浮空，妙化成神力。清淨斛食，示現焦面鬼。法界孤魂，來受甘露味！</p>

<p class="ci_no_gap">北戰南征，貫甲披袍士。捨死忘生，報效於國家。砲響一聲，身臥沙場裡。陣忘孤魂，來受甘露味！</p>

<p class="ci_no_gap">好兒好女，與人為奴婢。暮打朝喝，衣不遮身體。逐趕出門，僵臥長街內。饑死孤魂，來受甘露味！</p>

<p class="ci_no_gap">坐賈行商，僧道雲遊士。動歲經年，在外尋衣食。病疾臨身，旅店無依倚。客死孤魂，來受甘露味！</p>

<p class="ci_no_gap">鬭惡爭強，枷鎖囹圄閉。斬絞凌遲，身喪長街裡。律有明條，犯了王法罪。刑死孤魂，來受甘露味！</p>

<p class="ci_no_gap">宿世冤仇，今世來相會。暗計陰謀，毒藥攛腸胃。九竅生煙，喪了身和體。藥死孤魂，來受甘露味！</p>

<p class="ci_no_gap">乳哺三年，父母恩難極。十月懷胎，坐草臨盆際。性命懸絲，子母歸陰世。產死孤魂，來受甘露味！</p>

<p class="ci_no_gap">急難顛危，受忍難迴避。私債官錢，逐日來催逼。自刎懸樑，斷了三寸氣。屈死孤魂，來受甘露味！</p>

<p class="ci_no_gap">久病淹纏，氣蠱癱癆類。疥癬痍瘡，遍體膿腥氣。菽水無親，醫藥無調治。病死孤魂，來受甘露味！</p>

<p class="ci_no_gap">巨浪風濤，洪水滔天至。纜斷舟沉，身喪長江裡。囬首家鄉，無人捎書寄。溺死孤魂，來受甘露味！</p>

<p class="ci_no_gap">囬祿風煙，一時難迴避。猛火無情，燒燬身和體。爛額焦頭，死作煙熏鬼。焚死孤魂，來受甘露味！</p>

<p class="ci_no_gap">附木精邪，無主魍魎輩。鱗介飛潛，莫不囬生意。太上慈悲，廣垂方便澤。十類孤魂，來受甘露味！」</p>

<p class="calibre_9">煉度已畢，黃眞人下高座，道眾音樂送至門外，化財焚燒箱庫。囬來，齋功圓滿。道眾都換了冠服，鋪排收捲道像。西門慶又早大廳上畫燭齊明，酒筵羅列。三個小優彈唱，眾親友都在堂前。西門慶先與黃眞人把盞，左右捧著一疋天青雲鶴金緞，一疋色緞，十兩白銀，叩首下拜道：「亡室今日已賴我師經功救拔，得遂超生，均感不淺！微禮聊表寸心。」黃眞人道：「小道謬忝冠裳，濫膺玄教，有何德以達人天？皆賴大人一誠感格，而尊夫人已駕景朝元矣。此禮若受，實為赧顏！」西門慶道：「此禮甚薄，有褻眞人，伏乞笑納。」黃眞人方令小童收了。西門慶遞了眞人酒，又與吳道官把盞，乃一疋金緞，伍兩白銀，又是十兩經資。吳道官只受了經資，餘者不肯受，說：「小道素蒙厚愛，自恁效勞，誦經追拔夫人往生僊界，以盡其心。受此經資，尚為不可，又豈當此盛禮乎？」西門慶道：「師父差矣。眞人掌壇，其一應文檢法事，皆乃師父費心。此禮當與師父酬勞，何為不可？」吳道官不得已方領下，再三致謝。</p>

<p class="calibre_9">西門慶與道眾遞酒已畢，然後吳大舅應伯爵等上來，與西門慶散福遞酒。吳大舅把盞，伯爵執壺，謝希大捧菜，一齊跪下，伯爵道：「兄為嫂子今日做此好事，請得眞人在此，又是吳師父費心，方纔化財，見嫂子頭戴鳳冠，身穿素衣，手執羽扇，騎著白鶴，望空騰雲而去。此賴眞人追薦之力，哥的虔心，嫂子的造化，連我好不快活！」於是滿斟一杯，送與西門慶。西門慶道：「多蒙列位連日勞神，言謝不盡，何敢當此盛意？」說畢，一飲而盡。伯爵又斟一盞，說：「哥吃酒，吃個雙杯，不要吃單杯。」希大慌忙遞一筯菜來吃了。西門慶囬敬眾人畢，安席坐下。小優彈唱起來，廚役上來割道。當夜在席前猜拳行令，品竹彈絲，直吃到二更時分，西門慶已帶半酣，眾人方作辭起身而去。西門慶進來，賞小優兒三錢銀子，往後邊去了。正是：人生有酒須當醉，一滴何曾到九泉！有詩為證：</p>

<p class="shi">百年方誓日，一夕竟為雲。</p>

<p class="shi">飛鳳金鈿落，翔鸞寶鏡分。</p>

<p class="shi">超生空自喜，長恨不勝情。</p>

<p class="shi">杯物頻頻飲，愁懷且暫清。</p>

<p class="calibre_9">畢竟不知後項如何，且聽下囬分解。</p>





<div class="mbp_pagebreak" id="calibre_pb_82"></div></body></html>
