<?xml version='1.0' encoding='utf-8'?>
<html xmlns="http://www.w3.org/1999/xhtml">
  <head>
    <title>金瓶梅詞話[夢梅館校本]</title>
    <meta http-equiv="Content-Type" content="text/html; charset=utf-8"/>
  <link href="../stylesheet.css" rel="stylesheet" type="text/css"/>
<link href="../page_styles.css" rel="stylesheet" type="text/css"/>
</head>
  <body class="calibre">
<p id="filepos24449" class="calibre_5"><span class="calibre2"><span class="bold">新刻金瓶梅詞話</span></span></p>





<p class="calibre_9">詞曰</p>

<p class="ci">閬苑瀛洲，金谷瓊樓，算不如茅舍清幽。野花綉地，莫也風流。也宜春，也宜夏，也宜秋。</p>

<p class="ci">酒熟堪【酉芻】，客至須留，更無榮無辱無憂。退閒一步，著甚來由？但倦時眠，渴時飲，醉時謳。</p>

<p class="ci">短短橫牆，矮矮疏窻，忔【忄查】兒小小池塘。高低疊峯，綠水邊傍。也有些風，有些月，有些涼。</p>

<p class="ci">日用家常，竹几藤床，靠眼前水色山光。客來無酒，清話何妨？但細烹茶，熱烘盞，淺澆湯。</p>

<p class="ci">水竹之居，吾愛吾盧，石磷磷床砌堦除。軒窻隨意，小巧䂓模。卻也清幽，也瀟灑，也寬舒。</p>

<p class="ci">懶散無拘，此等何如：倚闌干臨水觀魚。風花雪月，贏得功夫，好炷心香，說些話，讀些書。</p>

<p class="ci">淨掃塵埃，惜耳蒼苔，任門前紅葉鋪堦。也堪圖畫，還也奇哉！有數株松，數竿竹，數枝梅。</p>

<p class="ci">花木栽培，取次教開，明朝事天自安排。知他富貴幾時來？且優遊，且隨分，且開懷。</p>

<div class="mbp_pagebreak" id="calibre_pb_8"></div></body></html>
