\includepdf[pages={131,132},fitpaper=false]{tst.pdf}
\chapter*{第六十六囬　\\翟管家寄書致賻　黄眞人煉度薦亡}
\addcontentsline{toc}{chapter}{第六十六囬　翟管家寄書致賻　黄眞人煉度薦亡}
\markboth{{\titlename}卷之七}{第六十六囬　翟管家寄書致賻　黄眞人煉度薦亡}


\begin{myquote}
八面明窻次第開，佇看環珮下瑤臺。

閨門春色連新柳，嶺角寒香帶早梅。

影動花梢明月上，風敲竹徑故人來。

佳人留下鴛鴦錦，都付東君仔細裁。
\end{myquote}

話説西門慶那日陪吳大舅應伯爵等飲酒中間，因問韓道國：「客夥中標船幾時起身？咱好收拾打包。」韓道國道：「昨日有人來會，也只在二十四日開船。」西門慶道：「過了二十念經，打包便了。」伯爵問：「這遭起身那兩位去？」西門慶道：「三個人都去。明年先打發崔大哥押一船杭州貨來，他與來保還徃松江下，各處置買些布貨來發賣。家中緞貨紬絹都還有哩。」伯爵道：「哥主張極妙，常言道：要的般般有，纔是買賣。」説畢，已至起更時分。吳大舅起身説：「姐夫，你連日辛苦。俺們酒已夠了，告囬，你可歇息歇息。」西門慶不肯，還要留住，令小優兒奉酒唱曲，每人喫三鍾，纔放出門。西門慶賞了小優四人六錢銀子，再三不敢接，說：「宋爺出票，呌小的們來，官身如何敢受老爺重賞？」西門慶道：「雖是官差，此是我賞你，怕怎的！」四人方磕頭領去，不在話下。西門慶便歸後邊歇去了。

次日早起，徃衙門中去。早有玉皇廟吳道官差了一個徒弟，兩名鋪排來，在大廳上鋪設壇場。上安三清四御，中安太乙救苦天尊，兩邊東嶽、酆都，下列十王九幽，冥曹幽壤；監壇神虎二大元帥，桓劉吳魯四大天君，太陰神后，七眞玉女，側懸冥司提魂攝魄一十七員神將。内外壇場，鋪設的齊齊整整；香花燈燭，擺列的燦燦輝輝。爐中都焚百合名香，周圍高懸弔挂。經筵羅列，幕幃銷金；法鼓高架，彩雲旋繞。西門慶來家看見，心中大喜，打發徒弟，鋪排齋食喫了，囬廟中去了。隨即令溫秀才寫帖兒，請喬大戶、吳大舅、吳二舅、花大舅、沈姨夫、孟二舅、應伯爵、謝希大、常時節、吳舜臣，許多親眷並堂客，明日念經。家中廚役落作治辦齋供，不題。

次日五更，道衆皆挨門進城，到於西門慶家，叫開門，進入經壇内，明起燈燭，沐手焚香，打動響樂，諷誦諸經，敷演生神玉章。鋪排大門首挂起長旛，懸弔榜文，兩邊黄紙門對一聯，大書：「東極垂慈，僊識乘晨而超登紫府；南丹赦罪，凈魄受煉而逕上朱陵。」榜上寫着：

\begin{myquote}[\markfont]
「大宋國山東東平府清河縣某坊居住，奉

道追修孝夫信官西門慶，合家孝眷人等，即日皈誠，上干慈造。意者伏為室人李氏之靈，存日陽年二十七歲，元命辛未相正月十五日午時受生，大限於政和七年九月十七日丑時分身故。伏以伉儷情深，嘆鳳鸞之先別；閨門月冷，嗟琴瑟以斷鳴。徒追悼以何堪，憶音容而緬想。光陰易逝，五七俄臨。欲拔幽魂，敬陳丹悃。謹以今月二十日仗延官道，爰就孝居，建盟眞煉度齋壇，庸頒玉簡；演九轉生神寳範，奏啓琅函。迓獅馭以垂光，金燈破暗；降龍章而滅罪，鐵柱停酸。爰至深宵，度綵橋而鳴玉珮；頻餐沆瀣，登碧落而謁金眞。伏願：玉陛垂慈，青宫降鑒，廣覃惻隱之仁，大賜提撕之力，亾魂早超逍遙之境，滯爽咸登極楽之天。存殁眷屬，均沐休祥；宗親人等，同登道岸。凡預薦修，悉希元化，故榜。　

政和年月日榜。

《上清大洞經籙》九天金闕大夫、神霄玉府上筆判雷霆諸司府院事、清微弘道體玄養素崇敎高士、領太乙宫提點、皇壇知磬兼管天下道教事、高功黄元白奉行。」
\end{myquote}

大廳經壇，懸挂齋題二十字，大書：

\begin{myquote}[\markfont]
「青玄救苦頒符告簡五七轉經水火煉度薦揚齋壇。」
\end{myquote}

即日黄眞人穿大紅，坐牙轎，繫金帶，左右圍隨，儀従喧呵，日高方到。吳道官率衆接至壇所，行畢禮，然後西門慶着素衣絰巾拜見，遞茶畢。洞案傍邊，安設經筵法席，大紅銷金桌幃，粧花椅褥，二道童侍立左右。黄眞人儀偉容貌，戴王冠，韜以烏紗，穿大紅斗牛衣服，靸烏履。發文書之時，西門慶備金緞一疋僉字。登壇之時，換了九陽雷巾，大紅金雲白鶴法氅，與袖飛鬣，脚下白綾軟襪，朱紅登雲朝舄。朝外建天地亭，張兩把金傘蓋。金童揚煙，玉女散花，執幢捧節。監壇神將，三界符使，四直功曹，城隍社令，土地祇迎，無不畢陳。高功香案上列五色天皇號令，召雷皂纛，天蓬玉尺，七星寳劍，淨水法盂。先是表白宣畢齋意，齋官沐手上香拜懺，二人飄手爐向外三信禮召請。然後高功擊令焚香，蕩穢淨壇，飛符召將，関發一應文書符命，啟奏三天，告盟十地。三獻禮畢，打動音楽，化財行香。西門慶與陳經濟執手爐跟隨，排軍喝路，前後四把銷金傘，三對纓絡挑搭。孝眷列於大門首，孤魂棚建於街上。湯飯淨供，委付四名排軍看守。行香回來，安請監齋壇已畢，在捲棚擺齋。那日各親友街隣夥計，送茶者絡繹不絶。西門慶悉令玳安王經收記，打發回盒人銀錢。

早晨開啟，請三寳證盟，頒告符簡，破獄召亡。又動音楽，徃李瓶兒靈前攝召，引魂朝參玉陛，傍設几筵，聞經悟道。高功搭高座，演《九天生神經》，焚燒太乙東嶽酆都十王冠帔雲馭。午朝，高功冠裳，步罡踏斗，拜進朱表，逕達東極青宫，遣差神將，飛下羅酆。原來黄眞人年約三旬，儀表非常，粧束起來，午朝拜表，儼然就是個活神僊。端的生成甚模樣？但見：

\begin{myquote}
星冠攢玉葉，鶴氅縷金霞。神清似長江皓月，貌古如太華喬松。踏罡朱履步丹霄，步虚琅函浮瑞氣。長髯廣頰，修行到無漏之天；皓齒明眸，佩籙掌五雷之令。三島十洲存性到，洞天福地出神遊。高餐沆瀣，靜裏朝元。三更步月鸞聲遠，萬里乘雲鶴背高。就是都僊太史臨凡世，廣惠眞人降下方。
\end{myquote}

拜了表文，吳道官當壇頒生天寳籙，神虎玉劄。行畢午香，回來捲棚内擺齋。黄眞人前大桌面定勝，吳道官等稍加差小，其餘散衆俱平頭桌席。黄眞人、吳道官，皆襯緞尺頭，四位披花，四疋絲紬；散衆各布一疋。桌面俱令人擡送廟中，散衆各有手下徒弟收入箱中，不必細説。喫畢午齋，謝了西門慶，都徃花園各亭臺洞内遊玩散食去了。一面收下家伙，従新桌上擺下齋饌上來，請吳大舅等衆親朋夥計來喫。

正喫之間，忽報東京翟爺那裏差人來下書。西門慶即出到廳上，請來人進入。只見是府前承差幹辦，青衣窄袴，萬字頭巾，乾黄靴，全付弓箭，向前施禮。西門慶答還下禮。那人向身邊取出書來遞上，書内封折賻儀銀十兩。問來人上姓，那人道：「小人姓王名玉，蒙翟爺差遣，送此書來。不知老爹這邊有喪事，安老爹書到京纔知道。」西門慶問道：「你安老爹書幾時到來？」那人說：「安老爹書十月纔到京。因催皇木一年已滿，陞都水司郎中。如今又奉勅修理河道，直到工完囬京。」西門慶問了一遍，即令來保廂房中管待齋飯，吩咐明日來討囬書。那人問：「韓老爹在那裏住？宅内捎信在此。小的見了，還要趕徃東平府下書去。」西門慶即喚出韓道國來見那人。陪喫齋食畢，同徃家中去了。西門慶拆看書中之意，於是乘着喜歡，將書㧱到捲棚内教溫秀才看，說：「你照此修一封回書答他，就捎寄十方縐紗汗巾，十方綾汗巾，十副揀金挑牙，十個烏金酒盃，作囬奉之禮。他明日就來取回書。」溫秀才接過書來觀看，其書曰：

\begin{myquote}[\markfont]
\hspace*{4em}「寓京都眷生翟謙頓首，書奉

即擢大錦堂西門四泉親家大人門下：自京邸執手話别之後，未得從容相叙，心甚歉然。其領敎之意，生已與家

老爺前悉陳之矣。邇者因安鳳山書到，方知老親家有鼓盆之嘆，但不能一弔為恨，奈何奈何！伏望以禮節哀可也。外具賻儀，少表微忱，希莞納。又久仰貴任榮修德政，擧民有五袴之歌，境内有三留之譽。今歲考績，必有甄陞。昨日神運都功兩次工上，生已對

老爺說了，安上親家名字。工完題奏，必有恩典，親家必有掌刑之喜。夏大人年終類本，必轉京堂，指揮列銜矣。謹此預報，伏惟高照，不宣。{\kaishu（附云）}此書可自省覽，不可使聞之於渠。謹密！謹密！{\kaishu（又云）}楊老爺前月二十九日卒於獄。

\raggedleft{{\kaishu（下書）}冬上澣具。」}
\end{myquote}

卻説溫秀才看畢，纔待袖，早被應伯爵取過來，觀看了一遍，還付與溫秀才收了，說道：「老先生把囬書千萬加意做好些，翟公府中人才極多，休要敎他笑話。」溫秀才道：「貂不足，狗尾續。學生匪才，焉能在班門中弄大斧，不過乎塞責而已。」西門慶道：「老先生他自有個主意，你這狗才曉的甚麽！」須臾，喫罷午齋，西門慶吩咐來興兒打發齋饌，送各親眷街隣家；又使玳安回院中李桂姐、吳銀兒、鄭愛月兒、韓金釧兒、洪四兒、齊香兒，六家香儀人情禮去，每家還答一疋大布、一兩銀子；後晌就呌李銘、吳惠、鄭奉，三個小優兒來伺候。

良久，道衆陞壇，發擂，上朝，拜懺，觀燈，解壇，送聖。天色漸晚，比及設了醮，就有起更天氣。門外花大舅被西門慶留下，已不去了。喬大戶、沈姨夫、孟二舅，告辭先回家。止有吳大舅、二舅、應伯爵、謝希大、溫秀才、常時節，並衆夥計在此，晚夕觀看水火煉度。就在大廳棚内搭高座、扎綵橋、安設水池火沼，放擺斛食。李瓶兒靈位另有几筵幃幕，供獻齊整，傍邊一首魂旛；一首紅旛，一首黄旛，上書「制魔保擧」、「受煉南宫」，先是，道衆音楽兩邊列坐，持節捧盂劍四個道童，侍立法座兩邊。黄眞人頭戴黄金降魔冠，身披絳綃雲霞衣，登高座，口中念念有詞。音楽止，二人執手爐宣偈云：

\begin{myquote}
「太乙慈尊降駕臨，夜壑幽関次第開。

童子雙雙前引導，死魂受煉步雲階。」
\end{myquote}

黄眞人薰沐焚香，念曰：

\begin{myquote}[\markfont]
「伏以玄皇闡敎，廣開度於冥途；正一垂科，俾煉形而昇擧。恩霑幽爽，澤被饑虚。謹運眞香，志誠上請：東極宫中大慈仁者，尋聲赴感太乙救苦天尊，青玄九陽上帝，十方救苦諸大眞人，天僊地僊，三界官屬，五嶽十王，水府羅酆聖衆，仗此眞香，來臨法會。伏望獅座浮空，龍旂耀日，空青枝洒，頻除熱惱；甘露普滋，廣濟孤虚。今則暫供几筵，告頒符命：九幽滅罪，罷對停毆。切以人處塵凡，日縈俗務。不知有死，惟欲貪生。鮮能種於善根，多隨入於惡趣。昏迷弗省，恣慾貪嗔。將謂自己長存，豈信無常易到。一朝傾逝，萬事皆空。業障纏身，冥司受苦。今奉道伏為亾過室人李氏靈魂，一棄塵緣，久淪長夜。若非薦拔於愆辜，必致難逃於苦報。恭惟天尊，號隆億劫，氣應九陽。秉好生之仁，救尋聲之苦。洒甘露而普滋羣類，放瑞光而遍燭昏衢。命三官寬考較之條，詔十殿擱推硏之筆。開囚釋禁，宥過解寃。各隨符使，盡出幽関。咸令登火池之沼，悉蕩滌黄華之形。凡得更生，俱歸道岸。」
\end{myquote}

高功念《五廚經》、《變食神咒》，散法食：

\begin{myquote}[\markfont]
「聞天浮九炁，九炁出乎太空之先；地凝九幽，九幽欝於重陰之壘。九炁列正，萬物並受生成，所以為天地之根。各受生於胞胎，賴三光而育養。人之有死壞者，皆所以不能受其形，保其神，貴其炁，固其根，離其本眞耳。若得還生，湏得濯形於太陰，煉質於太陽，復受九炁，凝合三元，結成胞胎乃可成形。匪仗太上之金科，玄元之秘旨，豈可開度幽魂，全形復體，駕景朝元？兹焚《制魔保擧靈寳煉形眞符》，謹當宣奏：

太微迴黃旗，無英命靈旛，攝召長夜府，開度受生魂。」
\end{myquote}

道衆先將魂旛安於水池内，焚結靈符，換紅旛。次於火沼内，焚欝儀符，換黃旛。高功念：「天一生水，地二生火；水火交煉，乃成眞形。」煉度畢，請神主冠帔，步金橋，朝參玉陛，皈依三寳。朝玉清，衆擧〔五供養〕：

\begin{myquote}
「道中尊，玉清主！溟滓無光包九炁，萬象森羅一黍珠。死魂受煉，受煉超僊界。」
\end{myquote}

朝上清〔五供養〕：

\begin{myquote}
「經中尊，上清主！赤明開圖推運極，元綱流演洞渺溟。死魂受煉，受煉超僊界。」
\end{myquote}

朝太清〔五供養〕：

\begin{myquote}
「師中尊，太清主！道包天地玄元始，歷劫度開出迷魂。死魂受煉，受煉超僊界。」
\end{myquote}

高功曰：「既受三皈，當宣九戒：

\begin{myquote}
第一戒者，敬讓，孝養父母。

第二戒者，克勤，忠於君王。

第三戒者，不殺，慈救衆生。

第四戒者，不淫，正身處物。

第五戒者，不盜，推義損己。

第六戒者，不嗔，兇怒凌人。

第七戒者，不詐，諂賊害善。

第八戒者，不驕，傲忽至眞。

第九戒者，不二，奉戒專一。

汝當諦聽，戒之戒之！」
\end{myquote}

九戒畢。道衆擧音楽，宣念符命，幷十類孤魂〔挂金索〕：

\begin{myquote}
「大慈仁者，救苦青玄帝，獅座浮空，妙化成神力。清淨斛食，示現焦面鬼。法界孤魂，來受甘露味！　

北戰南征，貫甲披袍士。捨死忘生，報效於國家。砲響一聲，身臥沙場裏。陣忘孤魂，來受甘露味！

好兒好女，與人為奴婢。暮打朝喝，衣不遮身體。逐趕出門，僵臥長街内。饑死孤魂，來受甘露味！

坐賈行商，僧道雲遊士。動歲經年，在外尋衣食。病疾臨身，旅店無依倚。客死孤魂，來受甘露味！

鬬惡爭強，枷鎖囹圄閉。斬絞凌遲，身丧長街裏。律有明條，犯了王法罪。刑死孤魂，來受甘露味！

宿世寃仇，今世來相會。暗計陰謀，毒薬攛腸胃。九竅生煙，丧了身和體。薬死孤魂，來受甘露味！

乳哺三年，父母恩難極。十月懷胎，坐草臨盆際。性命懸絲，子母歸陰世。産死孤魂，來受甘露味！

急難顛危，受忍難迴避。私債官錢，逐日來催逼。自刎懸梁，断了三寸氣。屈死孤魂，來受甘露味！

久病淹纏，氣蠱癱癆類。疥癬痍瘡，遍體膿腥氣。菽水無親，醫薬無調治。病死孤魂，來受甘露味！

巨浪風濤，洪水滔天至。纜断舟沉，身丧長江裏。回首家鄉，無人捎書寄。溺死孤魂，來受甘露味！

回祿風煙，一時難迴避。猛火無情，燒燬身和體。爛額焦頭，死作煙薰鬼。焚死孤魂，來受甘露味！

附木精邪，無主魍魎輩。鱗介飛潛，莫不回生意。太上慈悲，廣垂方便澤。十類孤魂，來受甘露味！」
\end{myquote}

煉度已畢，黃眞人下高座，道衆音楽送至門外，化財焚燒箱庫。囬來，齋功圓滿。道衆都換了冠服，鋪排收捲道像。西門慶又早大廳上畫燭齊明，酒筵羅列。三個小優彈唱，衆親友都在堂前。西門慶先與黄眞人把盞，左右捧着一疋天青雲鶴金緞，一疋色緞，十兩白銀，叩首下拜道：「亡室今日已賴我師經功救拔，得遂超生，均感不淺！微禮聊表寸心。」黄眞人道：「小道謬忝冠裳，濫膺玄敎，有何德以達人天？皆賴大人一誠感格，而尊夫人已駕景朝元矣。此禮若受，實為赧顏！」西門慶道：「此禮甚薄，有褻眞人，伏乞笑納。」黄眞人方令小童收了。西門慶遞了眞人酒，又與吳道官把盞，乃一疋金緞，伍兩白銀，又是十兩經資。吳道官只受了經資，餘者不肯受，說：「小道素蒙厚愛，自恁效勞，誦經追拔夫人徃生僊界，以盡其心。受此經資，尚為不可，又豈當此盛禮乎？」西門慶道：「師父差矣。眞人掌壇，其一應文檢法事，皆乃師父費心。此禮當與師父酬勞，何為不可？」吳道官不得已方領下，再三致謝。

西門慶與道衆遞酒已畢，然後吳大舅應伯爵等上來，與西門慶散福遞酒。吳大舅把盞，伯爵執壺，謝希大捧菜，一齊跪下，伯爵道：「兄為嫂子今日做此好事，請得眞人在此，又是吳師父費心，方纔化財，見嫂子頭戴鳳冠，身穿素衣，手執羽扇，騎着白鶴，望空騰雲而去。此賴眞人追薦之力，哥的虔心，嫂子的造化，連我好不快活！」於是滿斟一盃，送與西門慶。西門慶道：「多蒙列位連日勞神，言謝不盡，何敢當此盛意？」説畢，一飲而盡。伯爵又斟一盞，説：「哥喫酒，喫個雙盃，不要喫單盃。」希大慌忙遞一筯菜來喫了。西門慶回敬衆人畢，安席坐下。小優彈唱起來，廚役上來割道。當夜在席前猜拳行令，品竹彈絲，直喫到二更時分，西門慶已帶半酣，衆人方作辭起身而去。西門慶進來，賞小優兒三錢銀子，徃後邊去了。正是：人生有酒須當醉，一滴何曾到九泉！有詩為證：

\begin{myquote}
百年方誓日，一夕竟為雲。

飛鳳金鈿落，翔鸞寳鏡分。

超生空自喜，長恨不勝情。

盃物頻頻飲，愁懷且暫清。
\end{myquote}

畢竟不知後項如何，且聽下回分解。

